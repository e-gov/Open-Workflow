<!DOCTYPE html>
<html>
<head>
  <meta charset="utf-8">
  <title>Ärinõuete raamistik 1.0</title>
  <meta name="viewport" content="width=1024, user-scalable=no">

  <link rel="stylesheet" href="base.css">
  <link rel="stylesheet" href="lisa.css">

</head>

<body>

<h1>Ärinõuete raamistik 1.0</h1>

<i>write-up</i>

<h2>Millist probleemi ärinõue lahendaks?</h2>

<p>Ärinõuetest võiks (hüpoteetiliselt) kasu olla:</p>
<ul>
<li><strong>käsitlusala laialivalgumise</strong> vältimiseks projektides (ingl <i>scope creep</i>). Vrdl <a href='https://en.wikipedia.org/wiki/Scope_creep'>https://en.wikipedia.org/wiki/Scope_creep</a>.</li>
<li><strong>triivimise</strong> ja ringiekslemise vältimiseks (projektitriiv, strateegiatriiv, ingl <i>project drift</i>, <i>strategic drift</i>). Strateegiatriiv muide
tähendab organisatsiooni suutmatust kohaneda kiirelt muutuva keskkonnaga. 
Raske on näha, kuidas ärinõuete sõnastamine otseselt seda ebasoovitavat nähtust
aitaks vältida.</li>
<li><strong>funktsioonikuhje</strong> vältimiseks toodetes ja süsteemides (ingl
<i>function creep</i>, <i>feature creep</i>).</li>
<li><strong>kellade-vilede</strong> tellimise vältimiseks.</li>
<li><strong>otsustusprotsessi ratsionaalsemaks tegemiseks</strong> arendusprojektide ja lahenduste hindamise ja valiku erinevates etappides.</li>
<li><strong>“ägedate lahenduste”</strong> tellimisega hooguminemise vältimiseks.</li>
</ul>
<p>Üldisemas võtmes võiksid ärinõuded:</p>
<ul>
<li>aidata lahendada kommunikatsiooniprobleeme.</li>
<li>aidata lahendada motivatsiooniprobleeme. (Aga kuidas?)</li>
<li>aidata ära hoida vaidlusi, lahendada konflikte. (Kas ka ärinõuete konflikt ühe inimese peas?)</li>
</ul>  

<p class='note'>Ebasoovitavate nähtuste nimekirja läbi käies võib tõdeda, et tegu on suuresti inim- ja grupipsühholoogia valda kuuluvate asjadega. Mis on selle gorilla nimi, keda puuris tahetakse hoida?</p>

<h2>Mis on ärinõue?</h2>

<dl>
  <dt>Ärinõue kui kasutaja vajadus</dt>
  <dd>Raske põhjendada, kuid ärinõue ilmselt ei ole sama asi, mis kasutaja vajadus. Kõiki kliendi vajadusi ei võeta täitmisele. Sõltub valitud strateegiast.</dd>
  <dt>Ärinõue kui <i>misnomer</i></dt>
  <dd>Kas mõni tõeline ärimees ka mõtleb ärinõuete kategooria abil? Pigem on tegu mõistega, mis kasutusel teatud liiki organisatsioonides. Organisatsioon ei pea tingimata tegelema äriga, et ärinõuete keeles oma asju asju ajada.</dd>
  <dt>Ärinõue kui lõppkasutaja vajadus</dt>
  <dd>Haridussüsteemis lõppkasutaja - tudeng (aga mitte õppejõud). Samm edasi: haridussüsteemi lõppkasutaja on ettevõtja (autoritaarses ühiskonnas - Suur juht, natsionalistlikus ühiskonnas - rahvus jne).
Avaliku sektori lõpp-kasutaja on kodanik. Erasektoris on levinud vaade, et teenuse lõppkasutaja on kliendi klient (“sinu äri heaks”). Nõrkuseks selle vaate juures on see, et keerukas ühiskonnas võivad väärtusahelad olla suhteliselt pikad ja väärtusahela läbipaistvus ei sõltu ühe lüli tahtest. Lõppkasutajale mõtlemine võib olla hoopis <i>distraction</i>. Jaapani kanban-filosoofia ütleb, et ainult oma vahetule kliendile orienteerumine on piisav.</dd>  
  <dt>Ärinõue kui ülemuse soov</dt>
  <dd>Nõrk selle poolest, et soov ei tarvitse olla selgelt väljendatud ja ajas püsiv. Ülemuse soov täna ja aasta pärast ei tarvitse olla üks ja sama.</dd>  
  <dt>Ärinõue kui õiguskaitsevahend vaidluses arendustöö täitjaga</dt>
  <dd>Nõrk, kuna sageli pole piisavalt konkreetne.</dd>  
  <dt>Ärinõue kui põhjendus, miks me seda asja teeme</dt>
  <dd>Tundub hea definitsioon, aga siit ei ole lihtne edasi minna.</dd>  
  <dt></dt>
  <dd></dd>  
</dl>

<h3>Sarnased mõisted</h3>
<dl>
 <dt>Disaini eesmärgid</dt>
 <dd>Paljudes avatarkvarades on disaini eesmärgid (ingl <i>design goals</i>) selgelt ja veenvalt välja toodud. See on väljakujunenud, hea praktika. Disaini eesmärkide sõnastamise kasu on päris ilmne.
Disaini eesmärgid on siiski seotud mitte niivõrd lahendatava probleemi või tarkvara eesmärgi kui juba lahendamise kontseptsiooni või põhimõtete kavandamisega.</dd>
</dl>

<h2>Mida ärinõudelt nõuda?</h2>

<p class="advisement">Ärinõuete arv igas konkreetses projektis, tootes jm PEAKS olema võimalikult väike.</p>
<p>Milleri arv 7±2 nõuet on veel väike. Miks väike arv on oluline? Proovida võib keerukaid nõuete väljaselgitamise (ingl <i>requirements extraction</i> ja haldamise (ingl <i>requirements engineering</i>) süsteeme (nt Toyota maatriksite süsteem jm), kuid nende süsteemide töölepanemine ja haldamine on omaette väljakutse ning nõuab organisatsiooni vastavat küpsustaset.</p>
<p class='example'>Dokumenditaristu hajusarhitektuurile üleviimise projektis on 16 ärinõuet.</p>

<p class="advisement">Ärinõuded PEAKSID olema prioritiseeritud.</p>

<p class="advisement">Ärinõuded PEAKSID olema seotud <i>high-level</i> kasutusjuhtudega.</p>

<p class="advisement">Ärinõuete lisamine PEAKS olema pidev, kuid tagasihoidev protsess.</p>

<p>Kõigi nõuete <i>up-front</i> väljaselgitamine kipub viima projektideni, mis on kas “üle võlli” või siis ei saagi valmis. Ärinõuete haldamisel tuleks kasutada "portfellijuhtimist" - nõuete lisamisega samavõrra tähtis on ebaadekvaatseks muutunud nõuete eemaldamine.</p>

</body>
</html>
